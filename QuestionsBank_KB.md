## Section 1: Imbuhan (20 markah)

**Arahan:**  
Pilih perkataan yang paling sesuai bagi setiap tempat kosong dalam petikan karangan di bawah ini.

---

### Petikan

Tahukah kamu, apakah punca keracunan makanan?  

Keracunan makanan berlaku apabila terdapat kuman yang hidup dan **(1)________** di dalam makanan yang telah rosak. Selalunya, ini berpunca daripada makanan yang tidak **(2)________** dengan betul. Kuman boleh hidup di dalam makanan yang kurang dimasak, tidak **(3)________** atau tidak disimpan di dalam peti sejuk dengan cara yang betul.

Menurut **(4)________**, keracunan makanan terjadi apabila kuman dan bakteria yang **(5)________** seperti campylobacter dan salmonella berada di dalam makanan.

Ada kalanya, produk makanan yang **(6)________** penuh dengan serpihan bahan-bahan asing seperti kaca, paku, batu dan rambut.

Makanan yang **(7)________** ini juga berisi toksin atau racun semula jadi seperti yang **(8)________** pada sesetengah jenis kulat, cendawan dan kehidupan laut.

Akhir sekali, keracunan makanan **(9)________** apabila makanan disaluti oleh bahan-bahan kimia seperti racun serangga, pencuci pakaian dan cat. Bahan-bahan ini akan **(10)________** lalu keracunan makanan akan berlaku.

Justeru, kita perlu berhati-hati dalam memilih makanan.

---

### Pilihan Jawapan

1.  
    1. dibiak  
    2. membiak  
    3. pembiak  
    4. pembiakan

2.  
    1. dibersihkan  
    2. membersihkan  
    3. sebersih  
    4. terbersih

3.  
    1. bertapis  
    2. ditapis  
    3. tapisan  
    4. tapiskan

4.  
    1. dikaji  
    2. kajian  
    3. mengkaji  
    4. terkaji

5.  
    1. berbahaya  
    2. membahayakan  
    3. terbahaya  
    4. sebahaya

6.  
    1. berhasil  
    2. dihasilkan  
    3. menghasilkan  
    4. terhasil

7.  
    1. cemari  
    2. dicemar  
    3. mencemari  
    4. tercemar

8.  
    1. dikandung  
    2. kandungan  
    3. kandungkan  
    4. terkandung

9.  
    1. dijadikan  
    2. kejadian  
    3. terjadi  
    4. menjadi

10.  
    1. bercampuran  
    2. dicampurkan  
    3. dicampuri  
    4. mencampurkan

---

### Jawapan

1. (2) membiak  
2. (2) membersihkan  
3. (2) ditapis  
4. (2) kajian  
5. (1) berbahaya  
6. (2) dihasilkan  
7. (4) tercemar  
8. (4) terkandung  
9. (3) terjadi  
10. (3) dicampuri

## Section 2: Peribahasa (10 markah)

**Arahan:**  
Pilih peribahasa atau makna yang paling sesuai bagi setiap item dalam petikan karangan di bawah ini.

---

### Petikan

Zana tidak sabar untuk menonton rancangan kegemarannya di televisyen. Namun, sebelum berbuat demikian, Zana akan membantu ibunya mengemas rumah dengan **(11)________**.

“Ibu, saya telah mengemas katil dan juga menyapu lantai. Nanti, saya akan masak nasi pula,” jelas Zana dalam mesej yang telah ditaipkan kepada ibunya.

Semenjak ayahnya bekerja di luar negara, hubungan Zana dengan ibunya **(12)________**. Walaupun dahulu, Zana pernah bertengkar dengan ibunya, dia telah meminta maaf daripada ibunya, untuk **(13)________** dan melupakan pertelingkahan.

Ibu Zana seorang yang amat positif dan sering menasihati Zana agar **(14)________** atau mempunyai perasaan yang sabar apabila menghadapi masalah. Zana bersyukur mempunyai seorang ibu yang **(15)________**. Dia berjanji untuk menjadi anak yang bertanggungjawab agar dapat membalas jasa ibu dan ayahnya kelak.

---

### Pilihan Jawapan

11.  
    1. rajin  
    2. yakin  
    3. ikhlas  
    4. ghairah

12.  
    1. sangat rapat  
    2. sangat cocok  
    3. sangat teguh  
    4. sangat sesuai

13.  
    1. air dicencang tiada putus  
    2. buang yang keruh ambil yang jernih  
    3. cubit paha kanan, paha kiri terasa juga  
    4. hendak seribu daya, tak hendak seribu dalih

14.  
    1. tahan hati  
    2. rendah hati  
    3. lapang dada  
    4. tangan terbuka

15.  
    1. suka memberikan bantuan  
    2. mudah menyatakan pendapat  
    3. bercakap dengan lemah lembut  
    4. berperangai mulia dan berniat baik

---

### Jawapan

11. (3) ikhlas  
12. (1) sangat rapat  
13. (2) buang yang keruh ambil yang jernih  
14. (3) lapang dada  
15. (4) berperangai mulia dan berniat baik  

## Section 3: Golongan Kata (10 markah)

**Arahan:**  
Pilih perkataan yang paling sesuai bagi setiap tempat kosong dalam petikan karangan di bawah ini.

---

### Petikan

Waktu rehat tinggal sepuluh minit sahaja. Namun, Zaki masih belum kelihatan lagi. Khairi menunggu di **(16)________** sambil menimbang bola raganya. Mereka sudah berjanji untuk bermain sepak raga bersama-sama.

Rupa-rupanya, Zaki sedang duduk di bawah **(17)________** pokok. Khairi terus **(18)________** kawannya itu.

“Zaki, mengapa pula awak duduk di sini?” tanya Khairi.

Zaki kelihatan sangat **(19)________**. Dia menceritakan masalahnya kepada Khairi. Ayah Zaki telah diberhentikan kerja secara mendadak. Ibunya pula sedang **(20)________** di hospital. Kini, mereka sekeluarga ikat perut dan berjimat-cermat. Zaki cuba menahan air matanya. Khairi turut bersimpati lalu mengambil keputusan untuk memberitahu guru mereka tentang perkara itu.

---

### Pilihan Jawapan

16.  
    1. balkoni  
    2. padang  
    3. makmal  
    4. gelanggang

17.  
    1. sebuah  
    2. segugus  
    3. sekeping  
    4. sebatang

18.  
    1. menyapa  
    2. menikam  
    3. mengetuk  
    4. menyentuh

19.  
    1. sugul  
    2. curiga  
    3. kecewa  
    4. kasihan

20.  
    1. dijaga  
    2. dirawat  
    3. dipaksa  
    4. dipenjara

---

### Jawapan

16. (4) gelanggang  
17. (4) sebatang  
18. (1) menyapa  
19. (1) sugul  
20. (2) dirawat  

## Section 4: Frasa (8 markah)

**Arahan:**  
Isi setiap tempat kosong dalam dialog di bawah ini dengan frasa yang paling sesuai mengikut konteks. Kemudian, tulis angka jawapan pilihan kamu itu di tempat kosong yang disediakan.

---

### Pilihan Frasa

1. cerita itu benar terjadi  
2. tidak berlari di jalan raya  
3. untuk menyeberang jalan raya  
4. awak mendengar cerita itu juga  
5. telah mengalami kecederaan yang serius  
6. mematuhi kesemua undang-undang jalan raya  

---

### Dialog

Katijah: Sofi, saya terdengar kawan-kawan bercerita tadi. Seorang murid dari sekolah kita telah dilanggar oleh sebuah kereta.

Sofi: Saya juga terdengar berita itu. Adakah **(26)________**?

Katijah: Ya, pasti benar kerana cerita tentang kemalangan itu telah disiarkan dalam akhbar hari ini. Menurut laporan berita, murid tersebut **(27)________**.

Sofi: Murid itu telah dilanggar kereta kerana tidak mengikut tanda lampu isyarat yang disediakan. Dia berlari **(28)________** semasa lampu isyarat menunjukkan isyarat orang merah.

Katijah: Guru-guru sekolah kita telah berkali-kali mengingatkan agar kita gunakan kemudahan lalu lintas kerana nyawa kita sangat berharga. Kemalangan dapat dielakkan jika kita **(29)________**.

Sofi: Saya berharap kemalangan seperti ini tidak akan berlaku lagi.

Katijah: Saya juga begitu. Marilah kita bertanyakan kepada Cikgu Idris jika kita boleh mengumpul derma untuk membantu murid itu.

---

### Jawapan

26. (1) cerita itu benar terjadi  
27. (5) telah mengalami kecederaan yang serius  
28. (3) untuk menyeberang jalan raya  
29. (6) mematuhi kesemua undang-undang jalan raya  

## Section 5: Rangsangan Grafik (10 markah)

**Arahan:**  
Berdasarkan poster yang diberikan, jawab soalan-soalan berikut.

---

### Petikan Brosur (Ringkasan)
Pertandingan Tarian Kontemporari (Contemporary Dance Competition) untuk murid Darjah 3-6. Setiap pemenang akan menerima trofi dan wang tunai $100. Semua peserta mendapat sijil penyertaan. Tarikh akhir borang: 20 Ogos 2024. Tempat: Bilik Muzik ‘Galaxy’.

---

### Soalan Pilihan

30. Tujuan utama iklan ini adalah untuk ________.  
    1. membuat persembahan Hari Kanak-kanak  
    2. membuat satu persembahan tarian kontemporari  
    3. mencari peserta-peserta untuk pertandingan tarian  
    4. menyedarkan murid akan kegemaran mereka seni tari

31. Tarikh terakhir borang penyertaan perlu dihantar ialah pada ________.  
    1. 1 Ogos 2024  
    2. 20 Ogos 2024  
    3. 28 Ogos 2024  
    4. 10 Oktober 2024

32. Sebagai tanda penghargaan kepada kesemua peserta, mereka yang mengambil bahagian dalam pertandingan ini akan ________.  
    1. berjumpa dengan Cikgu Sazali  
    2. diberi sijil penyertaan daripada pengetua sekolah  
    3. mengambil borang penyertaan daripada Cikgu Zaiton  
    4. berpeluang menari semasa sambutan hari kanak-kanak

---

### Jawapan

30. (3) mencari peserta-peserta untuk pertandingan tarian  
31. (2) 20 Ogos 2024  
32. (2) diberi sijil penyertaan daripada pengetua sekolah  

---

### Soalan Terbuka (33)

> Qistina, saya ingin mengajak kamu ke sesi uji bakat Pertandingan Tarian Kontemporari ini. Jika kita menyertai uji bakat ini, kita akan _______________________________  
> ___________________________________________________________________  
> ___________________________________________________________________  
> 
> Qistina seorang penggemar tarian kontemporari. Kamu ingin mengajak rakan kamu itu untuk mengambil bahagian dalam sesi uji bakat Pertandingan Tarian Kontemporari bersama dengan kamu. Untuk meyakinkan rakan kamu, kamu harus menerangkan kepadanya dua faedah yang dapat diraih jika kamu berdua melalui uji bakat tersebut. Gunakan informasi dalam brosur di halaman 3 untuk melengkapkan pesanan ringkas di bawah ini. (4 markah)

**Jawapan:**  
Mana-mana 2 isi berikut:  
- Mendapat sijil penyertaan dari pengetua sekolah  
- Mendapat kemeja-T Tarian Kontemporari secara percuma  
- Memenangi trofi dan wang tunai bernilai $100  
- Dapat mengikuti kursus Tarian Kontemporari bersama Tuan Nick Cartel  
**Dan satu ayat penutup/ajakan**  
Contoh:  
- Marilah kita ambil bahagian dalam sesi uji bakat ini.  
- Saya harap kita boleh mengambil bahagian dalam sesi uji bakat ini bersama-sama.  
